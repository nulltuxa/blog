+++
title = "چرا هوش مصنوعی بد است؟"
date = "1404-08-12"
description = "توی این مطلب از خطرات هوش مصنوعی صحبت می کنم."
[taxonomies]
tags = ['مضرات_AI', 'AI', 'هوش_مصنوعی']
+++

سلام به همه دوستان؛ بعد از چند وقت با یه مطلب پر و پیمون برگشتیم، توی این مطلب کامل توضیح می دم چرا باید از هوش مصنوعی ترسید.

# بی کیفیت شدن محتوا
هوش مصنوعی سریع ترین راه برای گرفتن جوابه (ساختن عکس/تحقیق/گفتگو)، اما توی این روند، دقت و کیفیت فدای سرعت می شه. مثلا محتوای وب دیگه **اصالت** نداره.

توی سال 2018 وقتی توی اینترنت جستجو می کردی مطمئن بودی که این محتوا توسط یک انسان ساخته شده، ولی الآن کسی این ضمانت رو به شما می ده؟ معلومه که نه!

این بی کیفیتی و بی اصالتی محتوای وب شامل
* عکس ها
* وبگاه ها
* جواب های فروم ها
* کد ها
* خبر ها
* ویدئو ها و صدا ها

می شه.

# تنبل شدن مردم به مرور زمان

در طول تاریخ، مردم همیشه به دنبال راحت تر کردن کار های خودشون بودن، این راحت تر کردن گاهی به سود و گاهی به ضرر بشریت تموم می شده.
یا مثلا در مواقعی هم سود داشته هم ضرر، مثلا
ماشین های بنزینی برای تسریع رفت و آمد اختراع شدن، ولی بیشتر از سود، ضرر داشتن، آدما دیگه راه نمی رن و در نتیجه بدن ناسالم تری دارن، آلودگی صوتی، آلودگی هوا، شلوغی خیابون ها، مصرف زیاد از حد سوخت فسیلی، ضرر به طبیعت و بی اعصابی آدم ها از عوارض این فناوری بود.

این موضوع درباره هوش مصنوعی هم صدق می کنه. شما به جای مطالعه مستندات یه برنامه، از هوش مصنوعی درخواست می کنید تا بهتون جواب بده. که در اکثر مواقع باعث می شه مطالعه نکنید، چشمتون کند بشه و دانشتون محدود به پاسخ هوش مصنوعی باشه.

# ضرر به طبیعت

شرکت های بزرگی مثل مایکروسافت، اوپن ای آی و گوگل، چندین دیتاسنتر فعال در سراسر دنیا دارن، که بتونن پاسخ میلیون ها آدم در سراسر دنیا رو در لحظه بدن، برای هر نفر که از هوش مصنوعی استفاده می کنه، یه کارت گرافیک اشغال می شه، اگر در روز برایند این مصرف برق رو در نظر بگیریم می بینیم که مصرف برق این شرکت ها به صورت قابل توجهی زیادن!

برای تولید برق از سوخت های فسیلی استفاده می شه که در نهایت مجدد به ضرر طبیعته

# ناامنی و آشوب مجازی
اطلاعات شما دیگه مال شما نیست، مال همه ست! می گید نه؟ پس توجه کنید:

شرکت هایی مثل گوگل، مایکروسافت، اوپن ای آی و ... هنگام ثبت کاربر جدید، قوانین استفاده از اون سرویس رو به شما نشون می دن، توی اکثرشون telemetry (ارسال داده های شما به اون شرکت) دیده می شه.
و فکر می کنید با این داده ها چی کار می کنن؟ خیلی کار ها می شه کرد؛ مثلا:

* تبادل با بقیه شرکت ها
* فروش داده های شما
* استفاده در نسل کشی ([منبع](https://www.aa.com.tr/en/world/israel-spending-millions-on-online-ad-campaigns-to-deny-gaza-famine-report/3689634))
* ثبت الگو های رفتاری

و کلی کار دیگه

حتی تصور کنید که یک ایراد در امنیت گوگل به وجود بیاد؛ تمام داده های شما، خانواده شما و دوستان و آشنایانتان در اختیار همه قرار می گیرن!


# بی کاری

با وجود هوش مصنوعی، مشاغلی مانند
* برنامه نویس
* طراح ui
* عکاس
* تصویرگر
* انیماتور
* حسابدار
* کارمند شرکت ها
* مدیریت مالی
* مشاور و روان درمانگر
* پزشک

و کلی شغل دیگر از بین می روند و جای خودشون رو به هوش مصنوعی می دن.

# هوش مصنوعی نفهم است!

امیدوارم این مطلب بتونه به خوبی شما رو قانع کنه :)